---
title: Nuclearelectrica vrea să finalizeze în 2018 negocierile cu chinezii pentru reactoarele 3 şi 4, iar în 2019 să înfiinţeze o companie de proiect
category: Diverse#Energie
date: 07.19.2018
link: nuclearelectrica-vrea-sa-finalizeze-in-2018-negocierile-cu-chinezii-pentru-reactoarele-3-si-4-iar-in-2019-sa-infiinteze-o-companie-de-proiect
image: 4-nuclearelectrica.jpg
description: Nuclearelectrica are în vedere finalizarea negocierilor cu China General Nuclear Power Corporation (CGN) până la finele acestui an şi înfiinţarea anul viitor a unei noi companii […]
sursa: https://www.zf.ro/burse-fonduri-mutuale/nuclearelectrica-vrea-sa-finalizeze-in-2018-negocierile-cu-chinezii-pentru-reactoarele-3-si-4-iar-in-2019-sa-infiinteze-o-companie-de-proiect-17361051
titluSursa: ZF
---

Nuclearelectrica are în vedere finalizarea negocierilor cu China General Nuclear Power Corporation (CGN) până la finele acestui an şi înfiinţarea anul viitor a unei noi companii de proiect pentru construcţia reactoarelor 3 şi 4.

Astfel, acţionarii companiei vor discuta în 22 august aprobarea formei revizuite a strategiei de continuare a Proiectului de la Cernavodă şi mandatarea Consiliului de Administraţie să stabilească termenii de continuare a negocierilor pentru înfiinţarea unei societăţi mixte de proiect (JVCo) cu CGN, care va fuziona ulterior cu EnergoNuclear.Unităţile 3 şi 4 se află în conservare din 1992.

Rata totală de finalizare este de 15% la Unitatea 3 şi de 14% la Unitatea 4, constând în lucrări civile la clădirea reactorului, clădirea turbinei şi clădirea de servicii. Tot la AGA din august, acţionarii SNN vor fi informaţi cu privire la rezultatul unei analize comparative între instalarea unei linii de procesare pulbere la fabrica de combustibil nuclear FCN Piteşti şi preluarea unei linii de acest tip de la Compania Naţională a Uraniului (CNU). În acest sens, CA va realiza o analiză de tip due dilligence (tehnic, mediu, financiar, juridic) pentru eventuala preluare a liniei de procesare de la CNU Sucursala Feldioara.
